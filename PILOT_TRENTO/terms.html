<html>
<head>
<meta http-equiv="Content-Type" content="text/html; charset=ISO-8859-1">
<link rel="stylesheet" href="https://maxcdn.bootstrapcdn.com/bootstrap/3.3.7/css/bootstrap.min.css" integrity="sha384-BVYiiSIFeK1dGmJRAkycuHAHRg32OmUcww7on3RYdg4Va+PmSTsz/K68vbdEjh4u" crossorigin="anonymous">
<title>SIMPATICO Termini e condizioni</title>

</head>
<body style="padding:16px;">
  
<div>  
<h2>Termini e condizioni</h2>
<p>Il presente documento regola l'accesso al sito web del progetto europeo “SIMPATICO - SIMplifying the interaction with Public Administration Through Information technology for Citizens and cOmpanies” (nel seguito anche “SIMPATICO”). In questa pagina, si disciplinano le condizioni d'uso del sito stesso. Accedendo e consultando questo sito, il visitatore accetta i termini seguenti e le condizioni d'uso del sito web.</p>

<h4>1) Contenuti del sito</h4>
<p>Tutti i dati, le informazioni, i materiali in genere riguardanti, a mero titolo esemplificativo, software, testi, dati, grafici, immagini, suoni, video, logo, icone e codici html ("materiali") presenti nel sito web del progetto SIMPATICO sono proposti per fini meramente informativi e non sono né devono essere interpretati come un'offerta commerciale, una licenza, una consulenza, un rapporto fiduciario o professionale tra il visitatore e il Consorzio di SIMPATICO. Nessuno dei materiali forniti in questo sito intende sostituire o evitare un'autonoma ricerca o acquisizione d'informazioni da parte del visitatore.</p>

<h4>2) Diritti di autore e proprietà intellettuale</h4>
<p>Questo sito web è protetto da diritti della proprietà intellettuale ed è di proprietà esclusiva Consorzio di SIMPATICO. Ognuno dei materiali in esso presenti è protetto dal diritto di proprietà intellettuale e rimane di proprietà del Consorzio di SIMPATICO. I materiali possono essere utilizzati dal visitatore per finalità personali, ma non per finalità commerciali, nel rispetto del diritto di proprietà intellettuale e di ogni altra regola vigente in materia. È vietato ogni uso diverso da quello consentito nelle presenti condizioni d'uso o ogni modifica del contenuto del sito web senza la preventiva autorizzazione scritta del Consorzio di SIMPATICO. Questo sito può contenere immagini coperte da diritto d'autore di terze parti.</p>

<h4>3) Link ai siti web di terze parti</h4>
<p>SIMPATICO non è in alcun modo responsabile dei siti web a cui si accede tramite il presente sito. Quando accedete a un sito web diverso, anche se dovesse contenere il logo di SIMPATICO, occorre ricordare che si tratta di un sito indipendente da SIMPATICO e che quest'ultimo non ha alcun controllo sul contenuto del sito in questione. La presenza di un collegamento verso un sito web diverso, inoltre, non comporta approvazione o accettazione di responsabilità da parte di SIMPATICO circa il contenuto, i materiali o l'utilizzo di detto sito. È responsabilità del visitatore prendere ogni necessaria precauzione per assicurarsi che qualsiasi materiale prelevato e utilizzato sia privo di elementi di carattere distruttivo quali virus, "trojans”, ecc. È vietata la creazione di un collegamento tra un qualsiasi sito web a una qualsiasi pagina del sito web di SIMPATICO senza una previa autorizzazione scritta proveniente dal Consorzio di SIMPATICO. L'imitazione del presente sito web o ogni simile procedura è vietata.</p>

<h4>4) Garanzie</h4>
<p>I materiali del sito web di SIMPATICO sono forniti nello stato in cui vengono visualizzati senza garanzie di alcun genere, espresse o implicite. Sebbene le informazioni fornite si ritengano accurate, il Consorzio di SIMPATICO non garantisce che il sito web sia privo di imprecisioni, errori e/o omissioni, virus, o altri difetti o che il suo contenuto sia idoneo ad un particolare utilizzo o che sia aggiornato. SIMPATICO si riserva il diritto di modificare i materiali in ogni momento. SIMPATICO non garantisce alcun risultato che derivi dall'utilizzo anche solo di parte dei materiali disponibili nel sito web.</p>

<h4>5) Responsabilità</h4>
<p>Fatti salvi i limiti inderogabili di legge, il Consorzio di SIMPATICO non potrà essere ritenuto responsabile di alcun danno indiretto, consequenziale o incidentale, inclusi, a titolo meramente esemplificativo, i danni derivanti dall'impossibilità di utilizzare o dall'aver ritenuto attendibili i materiali in questo sito.</p>

<h4>6) Privacy</h4>
<p>Nel caso in cui SIMPATICO inviti il visitatore a fornire i propri dati personali, viene richiesto, in conformità alle leggi vigenti in materia di tutela dei dati personali, il consenso dello stesso visitatore previa informativa. I dati personali ottenuti sono trattati in conformità alla legge nazionale ed europea applicabile. Qualora il visitatore abbia altri dubbi o richieste relative alla sua privacy, può consultare le informazioni relative al “Consenso informato” e alla relativa informativa sulla privacy o può inviare una email al seguente indirizzo: <a href="mailto:privacy@simpatico-project.eu">privacy@simpatico-project.eu.</a></p>

<h4>7) Cookies</h4>
<p>Il sito di SIMPATICO non utilizza cookies per tracciare le abitudini di navigazione dei visitatori.</p>

<h4>8) Documentazione e commenti dei visitatori del sito</h4>
<p>Sottoponendo qualsiasi informazione, materiale o commento, il visitatore concede a SIMPATICO un diritto irrevocabile di utilizzare, mostrare, modificare, trasmettere tali informazioni, materiali o commenti, inclusi le idee, i concetti, il know-how sottostanti agli stessi. SIMPATICO si riserva il diritto di utilizzare tali informazioni, materiali, commenti in qualsiasi modo ritenga opportuno. Tuttavia, il vostro nome non verrà reso noto e non verrà data pubblicità al fatto che avete fornito materiali o altre informazioni, a meno che non:<p>
<ol>
<li>sia stato ottenuto il consenso all'utilizzo del vostro nome;</li>
<li>vi venga in precedenza notificato che il materiale o le informazioni da voi inviati a una specifica sezione di questo sito sarà pubblicata o utilizzata in altro modo sotto il vostro nome;</li>
<li>venga espressamente richiesto dalla legge.</li>
</ol>

<h4>9) Legge applicabile e nullità parziale</h4>
<p>Alle presenti condizioni d'uso si applica la legge italiana e, fatte salve le disposizioni inderogabili di legge, ogni controversia derivante o relativa alle stesse verrà sottoposta alla competenza esclusiva del foro di Trento. Se qualsiasi disposizione di queste condizioni d'uso dovesse essere ritenuta invalida o non applicabile, le restanti disposizioni rimangono pienamente valide ed efficaci.</p>

<h4>10) Modifica delle condizioni d'uso</h4>
<p>Il Consorzio di SIMPATICO si riserva il diritto di apportare, senza preavviso ed in qualsiasi momento, modifiche e/o aggiornamenti alle condizioni di utilizzo. Il visitatore, continuando ad utilizzare questo sito, accetta anche i suddetti aggiornamenti e/o modifiche; questa pagina, perciò, può essere periodicamente visitata per verificare le condizioni di utilizzo al momento in vigore.</p>
  
</div>  
</body>
</html>
